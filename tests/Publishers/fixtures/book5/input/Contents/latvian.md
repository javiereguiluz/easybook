# Čarlzas Robertas Darvinas #

Čarlzas Robertas Darvinas anglų gamtininkas ir keliautojas, sukūręs evoliucinę 
gyvųjų organizmų natūralios atrankos teoriją (darvinizmas).

## Biografija ##

Č. Darvinas gimė 1809 m. vasario 12 d. Šrusberyje, Anglijoje. Baigęs mokyklą, 
studijavo mediciną Edinburgo universitete, tačiau studijas praėjus dvejiems 
metams metė. 1827 m. įstojo į Kembridžo universitetą, kuriame trejus metus 
studijavo teologiją.

1831 m. po universiteto baigimo Č. Darvinas išvyko į kelionę aplink pasaulį 
Anglijos ekspediciniu kariniu laivu „Beagle“ kaip gamtininkas. Kelionės metu Č.
Darvinas pabuvojo Tenerifės saloje, Žaliojo kyšulio salose, Brazilijos 
pakrantėje, Аrgentinoje, Urugvajuje, Ugnies Žemėje, Tasmanijoje ir Kokoso 
salose, atliko daugybę stebėjimų.

Plaukiodamas Č. Darvinas sirgo jūros liga. 1833 m. Argentinoje jis susirgo 
karštine, o 1834 m. liepą grįždamas iš Andų į Valparaisą vėl susirgo ir mėnesį 
teko gulėti lovoje. Nuo 1837 m. Darvinas nuolat skundėsi pilvo skausmais, 
vėmimu, drebuliu ir kt. simptomais. Pagal naujausias prielaidas Pietų 
Amerikoje jis nuo vabzdžių įkandimų užsikrėtė Čagaso liga, kuri ir buvo 
vėlesnių sveikatos sutrikimų priežastimi.

Č. Darvinas išspausdino savo darbą 'On the Origin of Species by Means of 
Natural Selection, or the Preservation of Favoured Races in the Struggle for 
Life', kur parodė augalų ir gyvūnų rūšių kaitą ir jų kilmę iš ankstesnių rūšių.
