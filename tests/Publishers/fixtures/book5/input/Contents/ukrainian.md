# Походження видів #

Похо́дження ви́дів шляхо́м приро́дного добо́ру або збере́ження о́браних рас у 
боротьбі́ за життя́» (англ. On the Origin of Species by Means of Natural 
Selection, or the Preservation of Favoured Races in the Struggle for Life) — 
праця англійського природознавця Чарльза Дарвіна, опублікована 24 листопада 
1859 року, що є одним з найзнаменитіших творів в історії науки й 
основоположним у сфері еволюційного вчення.

У цій науковій праці Дарвін наводить довгий ланцюжок аргументів (one long 
argument) для підтвердження своєї теорії. Згідно з нею, групи організмів (
називані сьогодні популяціями) поступово розвиваються завдяки природному 
відбору. Саме в цій праці природний відбір був вперше представлений широкій 
громадськості. Згодом сукупність принципів, викладених Дарвіном, почали 
називати дарвінізмом. Зокрема, Дарвін продемонстрував докладні наукові докази, 
зібрані під час його подорожі в Південну Америку, на Галапагоські острови і в 
Австралію на борту корабля Бігль, що тривала з 1831 по 1836 рік. Одночасно він 
спростовував теорію «створених видів» (created kinds), на якій ґрунтувалася 
вся біологія його епохи.

Книга була зрозумілою і пересічному читачеві й уже при першій публікації 
викликала великий інтерес. Перший тираж накладом 1250 екземплярів був 
розкуплений в перший день. Представлені в ній положення досі залишаються 
основою наукової теорії еволюції. Опонентами Дарвіна перш за все є прихильники 
креаціонізму.

## Посилання ##

Текст праці «Походження видів...»
